Zoals bekend is er begin dit jaar grote maatschappelijke commotie geweest rondom het plan van minister Schutz
om bouwen in het kustgebied gemakkelijker te maken.
Voorlopig ligt het plan weer in de ijskast.
Het lijkt mij desondanks zinvol om met elkaar het debat aan te gaan over de toekomst van ons kustgebied.
Een mooi voorbeeld waar niemand tegen zal zijn is bijvoorbeeld :

http://www.kustwerkkatwijk.nl/

Bij het debat wil ik ook graag kunstenaars betrekken.
Maar ik denk dat 3D en virtual reality ook een bijdrage kunnen leveren.
Dat je dus in virtual reality een paar alternatieve toekomstplannen, bijvoorbeeld ontworpen door kunstenaars,
weergeeft en er met een groot publiek naar kan kijken, als onderdeel van het debat.

Ik heb het idee als volgt omschreven :


Beste kunstenaar, even een vraag. Ons nagenoeg ongerepte kustlandschap staat onder druk, 
getuige onder andere de recente, vooralsnog mislukte, plannen van minister Schultz om meer bebouwing toe te staan.
Het lijkt mij zinvol om een stevig, goed debat te voeren over dit thema.
Kunstwerken zoals die van jou kunnen daarin een rol spelen, om de schoonheid van het landschap te onderstrepen.
Ik zit er dus aan te denken om op termijn een dergelijk debat te organiseren.
De kunstenaars krijgen daarin een actieve rol, door te vertellen over hun fascinatie voor het landschap.
Vind jij het interessant om hieraan deel te nemen, met 1 van je werken ? 

Het plan bevindt zich nog in een heel pril stadium. Voorlopige werktitel : 
"Tussen kunst en kust...." debat met kunstenbijdrage georganiseerd bijvoorbeeld in Watersnoodmuseum in Ouwerkerk, 
iedereen kan dan ook museum bezoeken, en na afloop vrijblijvend iets eten in restaurant De Vier Bannen. 
Deelnemers kunnen ambtenaren van gemeenten, provincies en projectontwikkelaars zijn.
Doel is om gezamenlijk tot een visie te komen voor het kustlandschap.
Nu dreigt er een hausse aan nieuw te bouwen vakantiebungalows aan te komen. 
Wellicht dat kunstenaars hier ook iets creatievers tegenover kunnen zetten,
en meer in samenspel met het landschap. Ik hoop dus dat kunstenaars zich mengen in het maatschappelijk debat,
als tegenwicht voor de betonlobby.
