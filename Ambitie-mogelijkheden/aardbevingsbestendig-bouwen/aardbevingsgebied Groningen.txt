Zoals bekend zijn er in Groningen veel gebouwen en woningen getroffen door aardbevingen veroorzaakt door gaswinning, met grote, acute en
urgente sociaal-economische en veiligheidsbedreigende gevolgen voor de samenleving aldaar.
(Bijna) al deze gebouwen en woningen zullen aardbevingsbestendig moeten worden gemaakt.
Dat is een enorme operatie, met veel bouwkundige en bouwtechnische aspecten.
Digitale 3D modellen kunnen een rol spelen in het proces.
Mogelijke (onderzoeks-)vragen die hierbij gesteld kunnen worden zijn :

1. In hoeverre kunnen digitale 3D-modellen een (bouwkundige/bouwtechnische) bijdrage leveren
aan het proces van aardbevingsbestendig maken van gebouwen en woningen ?
 
2. Kunnen digitale 3D-modellen het proces versnellen ?  Het lijkt er immers op dat het hele proces veel tijd in beslag gaat nemen.
 
3. Hoe kun je met zo min mogelijk kosten zo veel mogelijk gebouwen en woningen scannen of anderszins inmeten ?

De werkgroep 3DGebouwen-Infrastructuur zou een verbindende rol kunnen spelen tussen betrokken partijen, zoals de faculteiten Bouwkunde
en Civiele Techniek van de TU Delft, die onderzoek verrichten op dit gebied, bedrijven die de herstel/verstevigingsmaatregelen uitvoeren
zoals aannemers en wellicht ook de NAM. Het is duidelijk dat het een (politiek) zeer gevoelig en beladen onderwerp is.
